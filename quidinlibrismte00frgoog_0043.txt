.-- 31 -

ad utram dialogi formam, Platonisne an Ciceronis„
sermones Varronis referendi sint? υ

Plane respondeamuS, ad neutram, siquidem ea
vidimus duo inter haec praecipua genera incedentes
aut titubantes, atque in medium vel potius ambi·
guum tramitem inducentes mixtum quoddam dia-
logi genus nec probabile, nec imitabile, quippe
nimium abhorret ab hac praeclara colloquendi ra-
tione, ad gravitatem aut oblectamentum omnino

comparata, quam summi oratores et philosophi
commendaverunt.

Varronis colloquium, ut animadvertimus, plu-
rimis in partibus fluctuat , vagatur, nil certi aut
provisi habet. Fluctuat quidem saepissime Plato,
ludit, multa occultat , multa arbitrio obnoxia re-
linquit. Quis vero non ultro Platoni concedat hoc
infinitum colloquendi vel fingendi spatium? Li·
bere enim incedit et sese ad honesti, veri, pulchri,
coeli demum contemplationem evehit. Varro au·-
tem omnino est affixus terrae, opere suscepto tan-
tum ad utilitatem, ad fructum, ut ait. Quod autem
ei placuerit dissertationem rusticam instituenti
libero uti colloquendi arbitrio, inde haec illi sce-
nica actio fluctuans et vaga, eventus inopinati,
inexplicabiles exitus, personae dubiae, ignotae, vel
etiam umbrae inaneS. Scenicus aut divus est Plato
quum colloquitur, at Varro tantummodo fortuitus·

Itaque hoc licet affirmare, scilicet Varroni de

